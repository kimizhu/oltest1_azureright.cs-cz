---
description: na
keywords: na
title: End User License Agreement for Microsoft RMS sharing application
search: na
ms.date: na
ms.tgt_pltfrm: na
ms.assetid: 51414f23-7eeb-4613-8d06-30fb87eb93ef
---
# Licenčn&#237; smlouva s koncov&#253;m uživatelem (EULA) pro aplikaci Sd&#237;len&#237; RMS společnosti Microsoft

## LICENČNÍ PODMÍNKY PRO SOFTWARE SPOLEČNOSTI MICROSOFT

## APLIKACE PRO SDÍLENÍ OBSAHU MICROSOFT RIGHTS MANAGEMENT PRO WINDOWS PHONE
Tyto licenční podmínky představují smlouvu mezi společností Microsoft Corporation (nebo některou z jejích afilací v závislosti na tom, kde bydlíte) a vámi. Přečtěte si je, prosím. Vztahují se na výše uvedený software, což zahrnuje média, na kterých jste software obdrželi (pokud taková existují). Tyto podmínky se vztahují taky na všechny:

-   aktualizace,

-   dodatky,

-   internetové služby a

-   služby technické podpory

pro tento software, pokud pro tyto položky neplatí jiné podmínky. V takovém případě budou platit tyto jiné podmínky.

**Použití softwaru znamená, že s těmito podmínkami souhlasíte. Pokud s nimi nesouhlasíte, software nepoužívejte.**

**Pokud budete postupovat v souladu s těmito licenčními podmínkami, budete mít tato časově neomezená práva.**

1.  **PRÁVA K INSTALACI A POUŽÍVÁNÍ.**V zařízeních smíte instalovat a užívat libovolný počet kopií softwaru.

2.  **INTERNETOVÉ SLUŽBY.**Společnost Microsoft poskytuje se softwarem internetové služby. Tyto služby může kdykoli změnit nebo zrušit. Tyto služby nesmíte používat žádným způsobem, který by je mohl poškodit nebo narušit jejich používání jiným uživatelům. Tyto služby nesmíte používat k získání neoprávněného přístupu k jakékoli službě, datům, účtu nebo síti, a to jakýmkoli způsobem. Další informace o těchto službách najdete na adrese [http://go.microsoft.com/fwlink/?LinkId=317563](http://go.microsoft.com/fwlink/?LinkId=317563). **Používáním těchto služeb vyjadřujete svůj souhlas s přenosem těchto informací.**

3.  **ROZSAH LICENCE.** Software se neprodává, pouze se uděluje licence k jeho užívání. Tato smlouva vám k použití tohoto softwaru dává jen určitá práva. Všechna ostatní práva si vyhrazuje společnost Microsoft. Pokud vám příslušné zákony neposkytnou další práva nad rámec tohoto omezení, smíte software používat jenom tak, jak je výslovně povoleno touto smlouvou. Při tom musíte postupovat v souladu se všemi technickými omezeními v softwaru, které umožňují jeho použití jen určitým způsobem. Nemáte oprávnění

    -   pokoušet se obejít jakákoli technická omezení softwaru,

    -   provádět zpětnou analýzu, dekompilovat nebo rozebírat software, s výjimkou případů, kdy to příslušné zákony navzdory tomuto omezení výslovně povolují, a i v těchto případech pouze v povoleném rozsahu,

    -   vytvářet více kopií softwaru, než je stanoveno v této smlouvě nebo než navzdory tomuto omezení povoluje příslušný zákon,

    -   publikovat software tak, aby si ho mohli kopírovat další uživatelé,

    -   software pronajímat, poskytovat na leasing nebo zapůjčovat,

    -   převádět tento software nebo tuto smlouvu na nějakou jinou třetí stranu nebo

    -   software používat pro softwarové hostitelské služby komerčního rázu.

4.  **ZÁLOŽNÍ KOPIE.** Můžete vytvořit jednu záložní kopii tohoto softwaru. Smíte ji použít pouze k přeinstalování softwaru.

5.  **DOKUMENTACE.** Jakákoli osoba, která má platný přístup k vašemu počítači či interní síti, může kopírovat a používat tuto dokumentaci pro interní referenční účely.

6.  **VÝVOZNÍ OMEZENÍ.** Tento software podléhá exportním zákonům a omezením Spojených států amerických. Musíte dodržet všechny domácí i mezinárodní exportní zákony a předpisy, které se vztahují na tento software. Tyto zákony stanoví omezení míst určení, koncových uživatelů a koncového používání. Další informace naleznete na webu www.microsoft.com/exporting.

7.  **SLUŽBY PODPORY.**Vzhledem k tomu, že se tento software poskytuje „tak, jak je“, nemusíme poskytovat žádné související služby odborné pomoci.

8.  **ÚPLNÁ SMLOUVA.** Tato smlouva a podmínky pro dodatky, aktualizace, internetové služby a služby podpory, které používáte, tvoří úplnou dohodu, která platí pro tento software a služby podpory.

9. ROZHODNÉ PRÁVO.

    1.  **Spojené státy americké.** Pokud jste software získali ve Spojených státech, řídí se výklad této smlouvy i nároky vyplývající z jejího porušení zákony státu Washington (USA), bez ohledu na případný konflikt zákonných norem. Všechny ostatní nároky, včetně nároků spojených s místními zákony na ochranu spotřebitele, se zákony proti nekalé soutěži a s občanskoprávními delikty, se řídí zákony státu, v němž žijete.

    2.  **Mimo Spojené státy.**Pokud jste tento software získali v jiné zemi, řídí se výklad zákony této země.

10. **PRÁVNÍ ÚČINKY.** Tato smlouva popisuje určitá zákonná práva. Zákony vaší země vám můžou poskytovat i další práva. Dále můžete mít další práva s ohledem na stranu, od které jste tento software získali. Tato smlouva nemění vaše práva vyplývající ze zákonů vaší země, pokud to zákony vaší země neumožňují.

11. **ZŘEKNUTÍ SE ZÁRUK.** Na software je poskytována licence „tak, jak je“. Riziko vyplývající z jeho použití nesete vy. Společnost Microsoft neposkytuje žádné výslovné záruky, garance ani podmínky. V rámci vašich místních zákonů můžete mít další spotřebitelská práva či zákonné záruky, které tato smlouva nemůže změnit. V rozsahu povoleném vašimi místními zákony společnost Microsoft vylučuje předpokládané záruky prodejnosti, vhodnosti pro určitý účel a neporušení smlouvy.

    **PRO AUSTRÁLII – Na základě spotřebitelských zákonů platných v Austrálii máte zákonné záruky a záměrem žádného ustanovení těchto podmínek není taková práva ovlivňovat.**

12. **OMEZENÍ A VYLOUČENÍ PROSTŘEDKŮ NÁPRAVY A NÁHRADY ŠKODY.** Od společnosti Microsoft a jejích dodavatelů můžete získat pouze náhradu za přímé škody až do výše 5 USD. Nelze získat náhradu za jakékoli jiné škody, včetně následných škod, ušlého zisku a zvláštních, nepřímých nebo náhodných škod.

    Toto omezení se vztahuje na:

    -   jakékoli nároky v souvislosti se softwarem, službami, obsahem (včetně kódu) na internetových webech třetích stran nebo v programech třetích stran a

    -   nároky související s porušením smlouvy, s porušením záruky nebo podmínky, odpovědností za výsledek, zanedbáním nebo jiným úmyslným porušením práva v rozsahu povoleném příslušnými zákony.

    Tato omezení platí i v případě, že společnost Microsoft věděla nebo měla vědět o možném vzniku těchto škod. Výše uvedené omezení nebo vyloučení se na vás nemusí vztahovat v případě, že vaše země neumožňuje vyloučení nebo omezení náhodných, následných nebo jiných škod.

