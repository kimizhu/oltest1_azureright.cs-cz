---
description: na
keywords: na
title: Revised Version 3: Microsoft Rights Management sharing application guide
search: na
ms.date: na
ms.tgt_pltfrm: na
ms.assetid: 846f1895-1daf-4164-8cf6-e4a691384c41
robots: noindex,nofollow
---
# Revidovan&#225; verze 3: Př&#237;ručka aplikace pro sd&#237;len&#237; obsahu Microsoft Rights Management
Tahle příručka k aplikaci pro sdílení obsahu Microsoft Rights Management (RMS) pro Windows vám pomůže ochránit důležité dokumenty a obrázky před lidmi, kteří by je neměli vidět, a to i když dokumenty nebo obrázky odešlete e-mailem nebo je uložíte na jiné zařízení. Tato aplikace umožňuje taky otvírat a používat soubory chráněné jinými lidmi pomocí stejné technologie Rights Management.

Tato aplikace pro sdílení obsahu chrání soubory následujícími způsoby:

-   Přidá do Průzkumníka souborů (ve Windows 7 a dřívějších verzích se nazývá Průzkumník Windows) takové funkce, abyste při správě souborů ve složce mohli snadno chránit jednotlivé soubory, hromadně chránit víc souborů nebo chránit všechny soubory ve složce.

-   Poskytuje ochranu pro všechny typy souborů a má integrovaný prohlížeč pro běžně používané typy textových a obrázkových souborů.

-   Přidá na panel nástrojů Microsoft Office pro Word, PowerPoint a Excel tlačítko **Sdílet chráněné**.

Abyste mohli aplikaci Sdílení RMS nainstalovat, potřebujete jenom počítač s Windows 7 nebo Windows 8 a místní účet správce. Pak si tuto bezplatnou aplikaci od Microsoftu stáhněte a nainstalujte.

Pokud máte nějaké otázky, na které jste v této příručce nenašli odpověď, podívejte se na článek [Nejčastější dotazy k aplikaci pro sdílení obsahu Microsoft Rights Management pro Windows](http://go.microsoft.com/fwlink/?LinkId=303971).

## Příklady použití aplikace Sdílení RMS
Tady je pár příkladů, jak můžete pomocí aplikace Sdílení RMS chránit svoje soubory.

|Scénář|Řešení využívající aplikaci Sdílení RMS|
|----------|-------------------------------------------|
|**Chci bezpečně zkopírovat důvěrný dokument společnosti na jiné zařízení.**<br /><br />Na počítači PC pracujete na strategickém dokumentu vaší společnosti, který je důvěrný, a chcete ho zkopírovat na USB flash disk, abyste mohli v práci pokračovat, až opustíte kancelář a nebudete mít přístup k síti společnosti.|Na počítači PC i na přenosném počítači máte nainstalovanou aplikaci Sdílení RMS. Na počítači PC použijete Průzkumník souborů a ochráníte soubor pomocí šablony, aby k němu nemohli získat přístup lidé mimo vaši společnost. Soubor pak zkopírujete na flash disk, ten připojíte k přenosnému počítači a budete pokračovat v práci na dokumentu. Pokud byste flash disk ztratili nebo by vám někdo přenosný počítač ukradl, nikomu cizímu by se nepodařilo získat k dokumentu přístup.|
|**Chci bezpečně sdílet finanční informace s někým, kdo není z mojí organizace, ale komu důvěřuju.**<br /><br />Spolupracujete s partnerskou společností a chcete jí e-mailem poslat excelovou tabulku s plánovanými prodejními čísly. Chcete, aby mohli čísla zobrazit, ale nemohli je měnit.|Použijete v Excelu na pásu karet tlačítko **Sdílet chráněné**, zadáte e-mailové adresy dvou osob, se kterými v partnerské firmě spolupracujete, vyberete na posuvníku možnost **Čtenář** a kliknete na **Odeslat**.<br /><br />Až e-mail dorazí do partnerské společnosti, můžou tabulku zobrazit jenom příjemci uvedení v e-mailu – a nemůžou ji uložit, upravit, vytisknout ani přeposlat.|
|**Potřebuju e-mailem poslat inženýrský diagram někomu, kdo používá zařízení s iOS.**<br /><br />Vaše společnost používá vlastní inženýrskou aplikaci a vy chcete poslat e-mailem vysoce důvěrný diagram spolupracovníkovi, o kterém víte, že si pravidelně čte e-maily na svém zařízení s iOS.|V Průzkumníku souborů kliknete na soubor pravým tlačítkem a vyberete **Sdílet chráněné**. Aplikace Sdílení RMS rozpozná, že přípona souboru neodpovídá aplikaci, která nativně podporuje RMS. Proto soubor při připojování k e-mailové zprávě automaticky převede na obecně chráněný soubor a automaticky vybere možnost **Povolit používání na všech zařízeních**.<br /><br />Příjemce obdrží e-mail na svém zařízení s iOS, klikne ve zprávě na odkaz a dozví se, jak stáhnout aplikaci Sdílení RMS, nainstaluje si verzi pro zařízení s iOS a pak zobrazí diagram.|
|**Moje společnost nepoužívá službu Rights Management, ale přišla mi e-mailová zpráva s přílohou, která je chráněná technologií RMS.**<br /><br />Odesílatel e-mailu je někdo, komu důvěřujete, protože jste s ním dřív obchodovali. Předpokládáte, že vám posílá informace o nové potenciální obchodní příležitosti.|Kliknete ve zprávě na odkaz a dozvíte se, jak si do počítače stáhnout aplikaci Sdílení RMS, aplikaci nainstalujete a pak se zaregistrujete ke službě RMS pro jednotlivce. Microsoft ověří, jestli vaše organizace nemá předplatné na Office 365, pošle vám e-mailovou zprávu k provedení bezplatného procesu registrace a vy se pak pomocí svého nového účtu přihlásíte. Pak si můžete přílohu e-mailu otevřít a přečíst si o nové obchodní příležitosti.|

## <a name="BKMK_Install"></a>Jak mám stáhnout a nainstalovat aplikaci Sdílení RMS?
> [!IMPORTANT]
> Abyste mohli nainstalovat aplikaci Sdílení RMS, musíte mít místní účet správce. Pokud se nepřihlásíte jako místní správce, můžete při spuštění souboru Setup.exe v kroku 3 použít možnost **Spustit jako správce**.

Při instalaci aplikace Sdílení RMS postupujte takto:

1.  Přejděte na stránku [Microsoft Rights Management](http://go.microsoft.com/fwlink/?LinkId=303970) na webu Microsoftu.

2.  V části **Počítače** klikněte na ikonu  **Aplikace RMS pro systém Windows** a uložte instalační balíček aplikace pro sdílení obsahu Microsoft Rights Management do počítače.

3.  Poklikejte na stažený komprimovaný soubor a pak poklikejte na soubor **setup.exe**. Při zobrazení výzvy k pokračování klikněte na **Ano**.

4.  Na stránce **Instalace aplikace Microsoft RMS** klikněte na **Další** a počkejte na dokončení instalace.

5.  Až instalace skončí, klikněte na **Restartovat** a dokončete instalaci restartováním počítače. Nebo klikněte na **Zavřít** a dokončete instalaci restartováním počítače později.

Teď můžete začít chránit svoje soubory nebo prohlížet soubory chráněné jinými uživateli.

## <a name="BKMK_UsingMSRMSApp"></a>Co chcete udělat?
Při práci s chráněnými soubory vám pomůžou následující pokyny.

### <a name="BKMK_CreatePTXT"></a>Vytvoření chráněného textového souboru
Běžný textový soubor (.txt) můžete převést na chráněný soubor s příponou souboru .ptxt.

##### Chráněný textový soubor (.ptxt) vytvoříte tak, že

1.  V Průzkumníku souborů klikněte pravým tlačítkem na složku, klikněte na **Nový** a potom na **Textový dokument**.

2.  Přejmenujte soubor (třeba na Ukázka.txt).

3.  Poklikáním soubor otevřete v Poznámkovém bloku.

4.  V Poznámkovém bloku přidejte do tohoto souboru pár řádků textu a pak ho uložte. Jako ukázkový text můžete použít následující text.

    ```
    This is a sample text file.
    This is a sample text file.
    This is a sample text file.
    This is a sample text file. 
    This is a sample text file.
    This is a sample text file.
    ```

5.  Klikněte na soubor pravým tlačítkem, klikněte na **Chránit místně** a v seznamu vyberte šablonu. Pokud aplikaci pro sdílení obsahu RMS používáte poprvé, bude nejdřív potřeba vybrat **Ochrana definovaná společností**. Tím stáhnete šablony pro organizaci.

6.  Na obrazovce **Aplikace pro sdílení obsahu Microsoft Rights Management** potvrďte zásady, které chcete použít, klikněte na **Použít** a po aktivaci ochrany souboru klikněte na **Zavřít**.

### <a name="BKMK_ViewPTXT"></a>Zobrazení chráněného textového souboru (.ptxt) nebo chráněného souboru obrázku
Pokud si chcete prohlédnout chráněný textový soubor (.ptxt), v Průzkumníku souborů na tento soubor poklikejte (například na soubor Ukázka.ptxt). Možná budete vyzváni k zadání pověření. Po otevření souboru se nahoře zobrazí jeho zásady ochrany.

Chráněné obrázky zobrazíte a otevřete stejným způsobem.

### <a name="BKMK_CreatePFILE"></a>Vytvoření obecně chráněného souboru
Použitím formátu souboru obecné ochrany (.pfile) poskytnete obecnou úroveň ochrany pro typy souborů, které nejsou přímo podporované aplikací Sdílení RMS nebo jinými aplikacemi s integrovanou ochranou typu RMS. Na stránce [Microsoft Rights Management](http://go.microsoft.com/fwlink/?LinkId=303970) na webu Microsoftu můžete rychle zkontrolovat, které aplikace podporují integrovanou ochranu RMS.

Protože například Microsoft Visio v současnosti nepodporuje integrovanou ochranu RMS, můžete obecnou ochranu použít pro soubory .vsd, které vytvoříte v Microsoft Visiu.

> [!TIP]
> Jaký je rozdíl mezi integrovanou (nativní) ochranou a obecnou ochranou?
> 
> -   Při obecné ochraně souboru nemůžou soubor otevřít neoprávnění lidé. Když ale oprávnění lidé soubor otevřou, můžou ho poslat dál nechráněný dalším lidem nebo ho uložit na místo, ke kterému mají ostatní přístup. Sice se jim v horní části souboru zobrazí zpráva s informacemi o jejich oprávnění k souboru a s žádostí, aby tato oprávnění respektovali, ale tato ochrana se nedá vynutit. Při obecné ochraně souboru taky platí, že nemůžete oprávnění omezit nad rámec autorizace. Když třeba používáte vlastní oprávnění, jezdec v aplikaci Sdílení RMS je automaticky nastavený na **SPOLUVLASTNÍK** a nedá se změnit na víc omezující oprávnění, jako je nebo **ČTENÁŘ** nebo **SPOLUAUTOR**.
> -   Když pro srovnání použijete integrovanou ochranu RMS u aplikací, které ji podporují (třeba u souborů Office), platí ochrana pro soubor i v případě, že bude odeslaný někomu jinému nebo uložený na jiné místo. Při ochraně těchto souborů můžete používat omezující oprávnění (jako třeba jen pro čtení) nebo oprávnění k úpravám, ale ne k tisku nebo kopírování. Když třeba používáte vlastní oprávnění, jezdec v aplikaci pro sdílení je z hlediska oprávnění automaticky nastavený na **REVIDUJÍCÍ**, ale dá se změnit na víc nebo míň omezující oprávnění.

##### Příklad: Obecný chráněný soubor (.pfile) vytvoříte ze souboru výkresu Visia (.vsd) tak, že

1.  V Průzkumníku souborů klikněte pravým tlačítkem na složku, klikněte na **Nový** a potom na **Nový dokument Visia**.

2.  Přejmenujte soubor (třeba na Ukázka.vsd).

3.  Poklikáním soubor otevřete ve Visiu.

4.  Ve Visiu přidejte do výkresu prvky a pak soubor uložte a zavřete.

5.  Klikněte na soubor pravým tlačítkem, klikněte na **Chránit místně** a v seznamu vyberte šablonu zásad. Pokud aplikaci pro sdílení obsahu RMS používáte poprvé, bude nejdřív potřeba vybrat **Ochrana definovaná společností**. Tím stáhnete šablony pro organizaci.

6.  Na obrazovce **Aplikace pro sdílení obsahu Microsoft Rights Management** vyberte zásadu, kterou chcete použít, a klikněte na **Použít**.

7.  Zobrazí se zpráva s oznámením, že chráněný soubor byl uložený jako soubor .pfile (například soubor Ukázka.vsd.pfile). Původní soubor se odstraní.

### <a name="BKMK_ViewPFILE"></a>Zobrazení obecně chráněného souboru (.pfile)
Obecný chráněný soubor (.pfile) si prohlédnete tak, že v Průzkumníku souborů na tento soubor (například Ukázka.vsd.pfile) poklikáte a pak kliknete na **Otevřít**.

### <a name="BKMK_Unprotect"></a>Odebrání ochrany souboru
Pokud chcete ochranu souboru odebrat (soubor odemknout) použijte možnost **Odebrat ochranu**:

1.  Klikněte na soubor (třeba Sample.ptxt) pravým tlačítkem, klikněte na **Chránit místně** a potom klikněte na **Odebrat ochranu**. Možná budete vyzváni k zadání pověření.

2.  Původní chráněný soubor (například Ukázka.ptxt) se odstraní a nahradí se souborem, který má stejný název, ale příponu nechráněného souboru (například Ukázka.txt).

### <a name="BKMK_ProtectCustom"></a>Ochrana souboru pomocí vlastních oprávnění
Nejjednodušším způsobem ochrany souboru je použití šablony, ale můžete taky zadat vlastní oprávnění. Tento způsob se nazývá uživatelem definovaná ochrana a je užitečný v těchto situacích:

-   Chcete omezit přístup k souboru jenom na konkrétní seznam jednotlivých uživatelů určených jejich e-mailovými adresami.

-   Chcete omezit použití souboru jenom na konkrétní práva, třeba jen na čtení určitého dokumentu.

Pokud chcete soubor ochránit pomocí uživatelem definovaných oprávnění, klikněte na něho pravým tlačítkem, klikněte na **Chránit místně** a potom klikněte na **Vlastní oprávnění**. Zobrazí se tato obrazovka:

![](../Image/ADRMS_MSRMSApp_ProtectCustom.gif)

Zadejte e-mailové adresy uživatelů, posuvníkem vyberte oprávnění k tomuto souboru a klikněte na **Použít**.

### <a name="BKMK_UserDefined"></a>Používání souborů, které mají vlastní ochranu
Většina chráněných souborů, které otvíráte, je chráněná pomocí šablon. Uživatelé ale můžou soubory chránit taky pomocí vlastních oprávnění. Tento způsob se nazývá uživatelem definovaná ochrana.

U textových a obrázkových formátů souborů tato úroveň ochrany vyžaduje, aby všechny aplikace sloužící k úpravám, ukládání nebo omezení těchto souborů byly navržené tak, aby podporovaly ochranu RMS a implementovaly ochranná rozhraní API, která poskytuje sada AD RMS SDK.

Při zobrazení chráněného textového souboru, který má uživatelem definovanou ochranu, si všimnete malého rozdílu v oprávněních zobrazených u souboru, jak ukazuje následující příklad.

U souborů, které jsou chráněné formátem souboru obecné ochrany (.pfile), se konkrétní práva nebo oprávnění definovaná uživatelem zobrazují na potvrzovací obrazovce a ne v názvu šablony, která se použila k ochraně souboru, jak ukazuje následující obrázek.

![](../Image/ADRMS_MSRMSApp_SP_ConsumePfile.gif)

### <a name="BKMK_ShareProtected"></a>Ochrana obsahu pro sdílení e-mailem
Pokud chcete chránit obsah, který se má sdílet pomocí e-mailové zprávy, klikněte na soubor pravým tlačítkem a pak klikněte na **Sdílet chráněné**. Zobrazí se tato obrazovka:

![](../Image/ADRMS_MSRMSAPP_SP_ShareProtected.gif)

Zadejte e-mailové adresy seznamu uživatelů, posuvníkem vyberte oprávnění k tomuto souboru a klikněte na **Odeslat**. Outlook pak pro příjemce vytvoří e-mailovou zprávu s krátkým sdělením, které můžete změnit, a připojí k ní chráněný soubor. Původní soubor není chráněný.

Pokud chcete lidem umožnit zobrazení chráněných souborů na zařízení, která nepoužívají Windows, klikněte na **Povolit používání na všech zařízeních**. Uživatelé si možná budou do zařízení muset stáhnout aplikaci Sdílení RMS. Příslušný odkaz najdou v e-mailu.

### <a name="BKMK_Multiple"></a>Použití ochrany u několika souborů a složek
V Průzkumníku souborů nemusíte chránit soubory jednotlivě. Místo toho můžete vybrat několik souborů nebo všechny soubory ve složce (pokud už nejsou chráněné).

##### Ochrana několika nebo všech souborů ve vybrané složce

1.  V Průzkumníku souborů vyberte několik souborů nebo vyberte složku obsahující soubory, které chcete chránit.

2.  Klikněte na vybranou složku nebo soubory pravým tlačítkem, klikněte na **Chránit místně** a v seznamu vyberte šablonu. Pokud aplikaci pro sdílení obsahu RMS používáte poprvé, bude nejdřív potřeba vybrat **Ochrana definovaná společností**. Tím stáhnete šablony pro organizaci.

3.  Na obrazovce **Aplikace pro sdílení obsahu Microsoft Rights Management** zkontrolujte, jestli už jsou soubory chráněné.

> [!TIP]
> Pokud uvidíte nějaké chyby, podívejte se na [Nejčastější dotazy k aplikaci pro sdílení obsahu Microsoft  Rights Management pro Windows](http://go.microsoft.com/fwlink/?LinkId=303971).

### <a name="BKMK_OfficeToolbar"></a>Používání doplňku pro panel nástrojů Office
Soubory Wordu, PowerPointu a Excelu můžete chránit přímo v Microsoft Office pomocí doplňku na pásu karet Office pro aplikaci pro sdílení obsahu Microsoft Rights Management.

Ve skupině **Ochrana** klikněte na **Sdílet chráněné** a spusťte tak aplikaci pro sdílení obsahu Microsoft Rights Management.

![](../Image/ADRMS_MSRMSApp_SP_OfficeToolbar.png)

### <a name="BKMK_AccessKeys"></a>Používání klávesových zkratek
Stisknutím klávesy **Alt** zobrazíte dostupné přístupové klávesy a potom stisknutím klávesy **Alt** + přístupové klávesy vyberete příslušnou možnost.

Například v dialogovém okně **sdílet chráněné** stisknutím klávesy **Alt** zobrazte přístupové klíče a pak stisknutím kombinace **Alt + u** zaškrtněte políčko **Pokaždé, když budou uživatelé chtít tento soubor otevřít, se budou muset přihlásit**.

![](../Image/ADRMS_MSRMSApp_AccessKeys.png)

## Viz také
[Stažení aplikace pro sdílení obsahu Microsoft Rights Management](http://go.microsoft.com/fwlink/?LinkId=303970)
 [Nejčastější dotazy k aplikaci pro sdílení obsahu Microsoft  Rights Management pro Windows](http://go.microsoft.com/fwlink/?LinkId=303971)

